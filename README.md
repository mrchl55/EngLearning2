# EngLearning2

Główną ideą przyświecającą powstaniu tej pracy, było zaprojektowanie gry, która
łączy „przyjemne z pożytecznym”- zabawę z nauką dla grona odbiorców w szerokim
przedziale wiekowym (od dzieci zaczynających przygodę z nauką języka angielskiego po
ludzi dorosłych, również tych w podeszłym wieku). Angażując zarówno zmysły wzroku
jak i słuchu, gracz poszerza własny zasób anglojęzycznych słów zdobywając kolejne
rangi i odznaczenia będącymi nagrodą za trud włożony w rozwiązywanie kolejnych rund.
Nie wymagając dostępu do Internetu, zakładania konta, wypełniania szeregu preferencji,
aplikacja powinna umożliwiać szybkie przejście do „akcji” zaraz po jej zainstalowaniu.
Graczowi mają zostać przedstawione wylosowane z bazy danych: pojedyncza grafika, dźwięk do odtworzenia bądź rebus, będący podpowiedzią, o jakie słowo anglojęzyczne chodzi, a zadaniem gracza jest odgadnięcie danego hasła. Nieudane próby oznaczają przeniesienie nieodgadniętego słowa do słowniczka z nieodgadniętymi hasłami, do
którego użytkownik ma dostęp w dowolnym momencie użytkowania aplikacji. Po powtórnym przeanalizowaniu słów, z którymi użytkownik miał uprzednio problem, może
on podjąć ponowną próbę odgadnięcia, co jeszcze bardziej usprawni proces zapamiętywania i utrwalania obcojęzycznych słów. W grze wprowadzony został system punktacji
i zdobywania rang. Punkty przyznawane są za wygranie rundy, a uzyskanie odpowiedniej
ich ilości spowoduje awansowanie i zyskanie wyższej rangi. Użytkownik ma możliwość
wyświetlenia wszystkich zdobytych dotychczas odznak. Wszystkie hasła podzielone zostaną dodatkowo na trzy poziomy trudności wedle subiektywnej oceny na podstawie takich zmiennych składowych jak: długość słowa, powszechność słowa
w mowie codziennej, oraz precyzyjności i jednoznaczności wskazówki do danego słowa.

Narzędzia i technologie:

Java
JUnit
Android (Android Studio)
SQLite
XML
